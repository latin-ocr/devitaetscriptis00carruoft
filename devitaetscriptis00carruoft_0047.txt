DE VARllS BORBONH SCRIPTIS. :51

factum est saepius ut, cum duo versus, vel quatuor, vel sex totam

sententiam continere non possent, usque ad triginta vel etiam quadra-

ginta versus epigramma suum protulerit. Plurima tamen apud
Borbonium invenias carmina quae ad epigramma nihil pertinent :
lyrica scilicet poematia quae odas appellat, elegias nonnullas et
epistolas. Sed qualemcumque sormam induerint, ita distribui posse

videntur :

1⁰ Versus Borbonii ad amicos aut Maecenates.

20 -— de se ipso.
3⁰ — ad Rubellam amicam.
4⁰ Joci.

5⁰ Epitaphia.

6ῦ De re litteraria.

7⁰ Imitationes.

Quae sunt ad summum MCC poematia.

Il. —- Carmina Borbonii ad amicos ct Maecenates.

Carmina pleraque Borbonii nihil sunt aliud quam litterulae aut
schedulae quibus conatur parare ac tueri amicitias, adsciscere
patronos, consequi pecuniam, victum, asylum, vestes, libros mul-
taque alia quae longius esset dicere.

Quo in genere latinos poetas stimulatur, exprimit, reddit, Mar-
tialem inprimis a quo originem ducere videtur. Putes enim, si quid in
studiis cognatio valet, et hujus propinquum. Ludit ut qui facillime,
mendicat ut qui tenacissime, dolet ut qui impatientissime. Viros
sexti decimi saeculi, qui aut divitiis aut regio favore plurimum
valuere, prope omnes veneratus est ac miratus : rem quidem credas
difficilem, arduam ac fastidiosam, quam vero singulari industria ac
mira impudentia expediit. Homini cuilibet, dummodo potentem aut
locupletem judicet, virtutes ac merita excogitat, nobilitatem scilicet
et munificentiam, et pietatem, et decorem, et eloquentiam, et inge-
nium. Sed pro cujusque conditione gradatim laudes suas ordinat.
Si a Maecenate suo pauca sperat, hunc tantum nuncupat hominem
beneficum, doctissimum, clarissimum3 sin autem plura, hunc facit
semideum, ex Hectoreo sanguine cretum, sui saeculi splendidissimam
lucem, Summi Artificis opus nobile :

Tantus es ut nequeas major vel clarior esse,
Ni teipsum superes et Deus esse velis ¹.

Quid illius refert utrum suae laudes cum veritate congruant
necne‘? Parum curat Petrum Lisetum, praesidem curiae primarium,

l. Nuyce, VII, 9.

